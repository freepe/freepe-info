# Ресурси

FreePe IO розробляється як дуже гнучка і захищена веб-платформа, універсальний конструктор, який складається з окремий модулів, сервісів, додатків. Це надає можливість додавати, коректувати і комбінувати компоненти в єдиний інструмент для управління всіма аспектами матеріального життя в одному місці. Кінцевий користувач отримає інтерфейс, який повністю налаштовується для створення власного робочого простору з унікальним дизайном і структурою, де він може встановлювати конкретні цілі, додавати свої ресурси, ідеї, зв'язки і прораховувати доступні можливості для ефективної реалізації.
Система являє собою суміш дошки оголошень краудфандінгового майданчика, де можна розмістити (або знайти) будь-який товар / послугу / ідею. 

Наприклад, є хлопець Андрій, він хоче запустити свою піцерію. Йому потрібні ресурси - продукти харчування, співробітники, доставка, приміщення. На цій платформі він може знайти всі ці ресурси. Крім того, є можливість реалізувати цей проект таким чином, щоб всі, хто вкладає ресурси, чи-то фермер, який постачає овочі або офіціант – всі вони були б власниками частини піцерії або отримували частину виручки від її роботи у вигляді грошей.
Таким чином, завдяки платформі буде простіше запустити справу та легше знайти партнерів і ресурси. Крім того, можливим є прямий доступ безпосередньо до виробника, щоб купувати сировину та матеріали без посередників. У FreePe немає реклами, тільки рекомендації. А ціни на товари і послуги завжди є прозорими - собівартість ресурсів, виробництва і вартість праці. Також останнім часом стало модно все, аж до планшетів, здавати в оренду.
В середині мережі буде створено можливість поширювати інформацію, спілкуватися, обмінюватися ресурсами, заробляти, управляти процесами, вкладати в проекти і підприємства гроші або ресурси будь-яким зручним способом, а також вирішувати безліч життєвих і суспільно важливих завдань. У FreePe IO буде універсальний шар взаємодії для можливості підключення різних серверів, баз даних та блокчейнів. Це означає, що мережа дасть можливість використовувати кращі напрацювання з усього вже створеного і написаного. Більш того, модульна структура дозволить з легкістю впроваджувати будь-які елементи в сервіси сторонніх розробників, так само як створити єдиний робочий простір з можливістю побудувати унікальний додаток. Цей додаток, як  конструктор, зможе використовувати код різних модулів і компонентів, які можуть бути написані навіть на різних мовах програмування. FreePe IO розробляється з відкритим вихідним кодом - https://github.com/freepe/freepe-io
