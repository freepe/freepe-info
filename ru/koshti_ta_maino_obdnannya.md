# Кошти та майно об'єднання

5.1.Об’єднання є неприбутковою організацією. Для здійснення своїх програмних та статутних цілей і завдань Об’єднання має право на власне рухоме й нерухоме майно, обладнання, транспорт, засоби, набуття яких не забороняється чинним законодавством України.


5.2. Об’єднання може мати у власності або орендувати необхідне рухоме і нерухоме майно.

Об’єднання набуває права власності на кошти та інше майно, передане йому засновниками, членами Об’єднання, державою або органами місцевого самоврядування, набуте від вступних та членських внесків, безповоротної фінансової допомоги та пожертвувань громадян, підприємств, установ та організацій, а також на майно, придбане за рахунок власних коштів, пасивних доходів чи на інших підставах, не заборонених законом.


5.3. Об’єднання  не несе відповідальності по зобов'язаннях своїх членів.


5.4. Об’єднання також має право на майно та кошти, придбані в результаті господарської та іншої комерційної діяльності створених ним госпрозрахункових установ і організацій, заснованих підприємств.


5.5. Майно Об’єднання складається з:


5.5.1. коштів або майна, які надходять безоплатно або у вигляді безповоротної фінансової допомоги чи добровільних пожертвувань, в тому числі внесків членів Об’єднання;


5.5.2. пасивних доходів;


5.5.3. коштів або майна, що надходять від проведення основної діяльності Об’єднання, з урахуванням положень Закону України „Про оподаткування прибутку підприємств”;


5.5.4. дотацій або субсидій, отриманих з державного або місцевого бюджетів, державних цільових фондів або у межах благодійної, у тому числі гуманітарної допомоги чи технічної допомоги, що надаються таким неприбутковим організаціям відповідно до умов міжнародних договорів, згода на обов'язковість яких надана Верховною Радою України, крім дотацій на регулювання цін на платні послуги, які надаються таким неприбутковим організаціям або через них їх отримувачам згідно із законодавством, з метою зниження рівня таких цін.


5.6. Об’єднання, створені ним установи та організації зобов’язані вести оперативний та бухгалтерський облік, статистичну звітність, зареєструватись в органах державної податкової інспекції та вносити до бюджету податки і платежі у порядку і розмірах, передбачених законодавством.


5.7. Місцевий Осередок може мати у володінні та користуванні кошти та інше майно, необхідне для здійснення статутної діяльності Об’єднання, яким його наділяє Об’єднання.


5.8. Майно та кошти Об’єднання використовуються виключно для виконання статутної мети та забезпечення напрямків діяльності Об’єднання.
