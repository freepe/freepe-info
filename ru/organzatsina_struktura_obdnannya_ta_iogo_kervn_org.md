# Організаційна структура об'єднання та його керівні органи

4.1. Органами управління і контролю Організації є:

- Загальні збори;
- Правління;
- Ревізійна комісія ;
- 
Базовою ланкою Об’єднання є місцеві осередки, які створюються за місцем проживання їх членів. У своїй діяльності місцеві осередки керуються власними Положеннями, які приймаються їх керівними органами та затверджуються Правлінням Об’єднання.


4.2. Місцеві осередки можуть легалізувати свою діяльність у відповідності з чинним законодавством


4.3. Вищим керівним органом Об’єднання є Загальні збори представників («Загальні збори»), які можуть приймати рішення з усіх питань діяльності Об’єднання.


4.4. Загальні збори скликаються Правлінням не рідше одного разу на 3 роки.


4.5. Загальні збори визнаються правомочними, якщо на них присутні представники не менше 3/4 створених місцевих осередків Об’єднання.


4.6. Рішення Загальними зборами приймаються більшістю голосів присутніх представників.


4.7. До виключної компетенції Загальних зборів відноситься:


4.7.1. внесення змін та доповнень до Статуту Об’єднання;


4.7.2. визначення кількісного та персонального складу Правління, обрання та відкликання Голови та членів Правління

4.7.3. обрання членів Ревізійної комісії;


4.7.4. визначення головних напрямків діяльності Об’єднання;


4.7.5. затвердження кошторису Об’єднання, звіту Правління про його виконання, висновків Ревізійної комісії;


4.7.6. прийняття рішення про реорганізацію або ліквідацію Об’єднання.


4.8. Прийняття рішень про внесення змін та доповнень до Статуту Об’єднання, створення, реорганізацію або ліквідацію Об’єднання приймається більшістю голосів не менше 3/4 представників, присутніх на Загальних зборах.


4.9. Рішення з інших питань приймаються простою більшістю голосів присутніх.


4.10. В період між Загальними зборами керівництво Об’єднанням здійснює Правління, і вирішує всі питання на своїх засіданнях, які скликаються Головою Правління в міру необхідності але не рідше 1 разу на півроку або на вимогу не менше 1/3 членів Правління. Правління приймає рішення з усіх питань, що не входять до виключної компетенції Загальних зборів, зокрема:


4.10.1. розробляє проекти річних кошторисів, планів Об’єднання;


4.10.2. формує та вносить на розгляд Загальних зборів пропозиції з основних напрямків діяльності Об’єднання;


4.10.3. затверджує символіку Об’єднання;


4.10.4. встановлює порядок визначення членів;


4.10.5. організовує фінансово-господарську діяльність Об’єднання, укладає правочини (договори), в тому числі зовнішньоекономічні;


4.10.6. розглядає і затверджує штатний розклад Об’єднання;


4.10.7. приймає рішення про створення госпрозрахункових установ, організацій, заснування, реорганізацію та ліквідацію підприємств, призначає (обирає) їх керівників та затверджує їх Статути (Положення);


4.10.8. вирішує питання про вступ Об’єднання до інших об’єднань громадян та вихід з них;


4.10.9. вирішує питання про прийом до Об’єднання індивідуальних та колективних членів, а також про їх виключення із Об’єднання, укладає з колективними членами угоди (договори);


4.10.10. приймає рішення про надання матеріальної допомоги членам Об’єднання та про моральне і матеріальне заохочення найбільш активних членів Об’єднання;


4.10.11. розглядає скарги на дії членів Об’єднання;


4.10.12. розпоряджається коштами та майном Об’єднання в межах його кошторису та у відповідності з рішеннями Загальних зборів;


4.10.13. у встановленому законодавством порядку співпрацює з державними органами і установами, громадськими організаціями, засобами масової інформації.


4.11. Рішення Правління приймаються простою більшістю голосів присутніх членів Правління. Засідання Правління правомочні, якщо на них присутні не менше 2/3 від загальної кількості членів Правління.


4.12. Голова Правління, а у разі його відсутності, Заступник Голови Правління:


4.12.1. очолює Правління, здійснює поточне керівництво Об’єднанням та без довіреності представляє Об’єднання у відносинах з будь-якими державними та недержавними органами, установами, організаціями, міжнародними організаціями, громадянами з усіх питань діяльності Об’єднання;


4.12.2. визначає дату і місце проведення засідань Правління, формує порядок денний;


4.12.3. організовує роботу Правління і головує на його засіданнях, організовує протоколювання засідань Правління;


4.12.4. затверджує зразки печатки і штампів та фірмових бланків Об’єднання,


4.12.5. укладає будь-які правочини (договори), в тому числі зовнішньоекономічні, підписує фінансові, бухгалтерські та платіжні документи без окремої довіреності;


4.12.6. здійснює прийняття на роботу та звільнення працівників Об’єднання;


4.12.7. затверджує посадові інструкції для штатних працівників Об’єднання;


4.12.8. здійснює інші функції відповідно до цього Статуту.


4.13. Голова Правління в межах своєї компетенції видає розпорядження та накази, які обов’язкові до виконання всіма органами та керівними особами Об’єднання і членами Об’єднання. Правління та Голова Правління Об’єднання обираються строком на 3 роки.


4.14. Ревізійна комісія є контролюючим органом. Ревізійна комісія обирається з членів Об’єднання, що не входять до Правління строком на 3 роки. Члени Ревізійної комісії обирають із свого складу Голову Ревізійної комісії.


4.15. Ревізійна комісія:


4.15.1. перевіряє фінансово-господарську діяльність, ведення обліку та звітності Об’єднанням та його осередками;


4.15.2. складає та представляє на розгляд Правління та Загальних зборів висновки щодо проведених перевірок.


4.16. Ревізії проводяться комісією в разі необхідності, але не рідше одного разу на рік.


4.17. У разі виявлення загрози інтересам Об’єднання або зловживань з боку керівних осіб Об’єднання, Ревізійна комісія може вимагати позачергового скликання Загальних зборів.


4.18. Голова та члени Ревізійної комісії мають право брати участь на Загальних зборах та засіданнях Правління з правом дорадчого голосу.


4.19. Перевірки фінансово-господарської діяльності за рішенням Загальних зборів або Правління можуть здійснюватися також незалежним аудитором (аудиторською фірмою).


4.20. Голова та члени Правління, Голова та члени Ревізійної комісії, можуть виконувати свої обов’язки на постійній основі, за сумісництвом або на громадських засадах.


4.21. Обрання Загальними зборами осіб до Правління та Ревізійної комісії допускається не більш як на два строки підряд.


4.22. Для організаційно-технічного забезпечення діяльності Об’єднання за рішенням Правління може створюватися штатний апарат. Утримання працівників апарату здійснюється за рахунок коштів Об’єднання.


4.23. На штатних працівників Об’єднання поширюється законодавство України про працю, соціальне забезпечення і соціальне страхування.
